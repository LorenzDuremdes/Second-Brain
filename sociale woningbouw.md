# passend toewijzen
## demografie
Sociale huur toewijzingsnorm is bruto totaal gezinsinkomen onder €36.000 per jaar.
   
   Punt is dat de laatste jaren sociale huurwoningen vrijwel geheel "passend toegewezen" worden, de huren gestegen en er wachtlijsten zijn. Waar vroeger de sociale huurder een wat meer gemengde groep was, met ook startende stelletjes, mensen uit de buurt, is het gevolg nu dat je per definitie alleen maar weinig verdienende, kansarmen krijgt die onder de huurtoeslaggrens vallen.
   
   Huurtoeslaggrens is <€30.150 dwz maximaal <€2.300 per gezin per maand aan totaal van brutosalarissen. Dat zijn mensen uit een heel andere wereld en andere mentaliteit dan de gemiddelde koper. Die gaat elke ochtend naar zn werk en zn partner ook.., terwijl ik hele straten kan aanwijzen waar niemand werkt (wit). Die eenzijdige instroom begint de sociale huurbuurten inderdaad aardig te vormen.Tel daarbij de probleemgevallen uit de psychologische en verslavingszorg, de AMA's, etc die ook steeds meer 'regulier worden gehuisvest'...
   
   De sector zelf realiseert zich ook dat op deze wijze de onherstelbare achterstandswijken van de toekomst gevormd worden maar een oplossing is er niet door de tekorten aan woningen en de instroom van kansarmen. E.e.a. hangt natuurlijk ook af van de regio waar je woont, Duindorp is anders dan Transvaal en anders dan Zuid-Limburg.
   
   Aanvullend probleem is dat de politiek zeer wispelturig is; onbetrouwbaar. Het ene moment ligt de focus op asielzoekers, dan weer op het milieu, dan weer op de inkomsten, ouderen of gehandicapten. Kopers zijn veel voorspelbaarder en hebben hun koopwoning-belang voorop, dat is waarschijnlijk gelijk aan het jouwe.
   
   Dat men nu gemengd probeert te bouwen juich ik van harte toe maar ik zou ook verre van sociale huur blijven tenzij er een flinke korting is op de koopprijs.
   
   /me Ik heb jarenlang zeer tevreden in de sociale huur gewoond maar zou daar op dit moment zeker niet meer voor kiezen^[https://gathering.tweakers.net/forum/list_messages/1813151]

---

**Edit**: Zojuist nog even de reactie van @bombadil en @BFmango hierboven gelezen. Vooral de reactie van bombadil is een zeer waardevolle toevoeging in dit topic en op basis daarvan nog even een aanvulling op mijn epistel: De demografie van een huurwijk is anno 2017 anders dan zeg 30/40 jaar geleden. Ik wil natuurlijk niet alle huurders over een kam scheren ( >:) ) maar feit is wel dat waar vroeger veel 'gemiddelde mensen' gehuurd zaten er een shifting plaatsvindt waarbij (sociale) huur steeds meer verschuift naar 'kansarmen', wees je er dus van bewust dat, wanneer je overweegt te kopen in een huurwijk, er een significante kans is op buren/buurtbewoners die een iets andere opvoeding hebben genoten dan jijzelf.

# ervaringen
**[Mijn koopwoningenbuurt anno 2021](https://www.kis.nl/blog/verbinding-randvoorwaarde-voor-prettig-samenleven)**

Nu woon ik in de stad, al zouden sommigen zeggen dat ik ‘dorps’ woon in een stedelijke omgeving. We kennen namelijk iedereen uit de straat (ruim 40 huishoudens). Niet dat je bij iedereen de deur plat loopt, maar we zijn er voor elkaar.

We hebben een groepsapp, waar elke dag apps in staan over het lenen van spullen, hulpvragen, of een uitnodiging om met iets mee te doen. Regelmatig neemt iemand het initiatief tot een prettige gezamenlijk activiteit, van het leggen van sedumdaken tot een wijnproeverij. En ja, we hebben een buurtfeest en een gezamenlijke schoonmaakdag.

Het is niet alleen maar een walhalla. Soms is het een dynamisch buurtje. Toen het te onveilig in de buurt voelde, spraken we erover en ging een delegatie naar het wijkbureau. We hadden goed contact met de politie. Iemand organiseerde een calamiteitenapp. Toen er spullen werden gestolen uit de achtertuinen organiseerden we een ‘sluitdienst’ van de poortdeuren. Nog steeds controleert iemand uit de straat of de deur dicht is.

## Mijn socialehuurbuurt anno 2021

Stel dat ik in een [[sociale huurwoning]] in eenzelfde kwetsbare wijk zou wonen. Hoe woonde ik dan? Misschien wel zo:  

Ik woon in een portiekflat, samen met 29 andere huishoudens. Toen ik hier kwam wonen vroeg ik me allereerst af: hoe leer ik mijn medebewoners kennen? Ik maakte kennis met de buren en daar stopte het. In deze flat is geen groepsapp (waar je als nieuwe huurder in wordt opgenomen), geen buurtfeest, of een gezamenlijke ruimte. Ontmoeting tussen bewoners vindt nauwelijks plaats en als het plaatsvindt, is het in een krappe entree.

Hierdoor duurde het lang voordat ik de mooie verhalen kende die er wel zijn. Bijvoorbeeld dat mijn onderbuurman zijn buurjongen huiswerkbegeleiding geeft.

Wat ik lastig vind is dat ik - voor mijn gevoel - de enige ben die de woningcorporatie belt dat de portiekdeur weer kapot is. Ik begrijp van mijn buren dat ze het hebben opgegeven. Zij kijken meer naar 'waar je echt last van hebt’. Zij hebben ook geen last van het dealen op de hoek; ik wel. Sterker: volgens mij wordt er gedeald in de flat.

> De diversiteit in de flat heeft mij veel gebracht, maar ik vind het ook lastig

Ik wandel regelmatig met mijn buurvrouw en geniet daarvan. De diversiteit in de flat heeft mij veel gebracht, maar ik vind het ook lastig. De mensen zijn zo divers dat een verbinding niet vanzelf ontstaat. Je komt elkaar niet makkelijk tegen. Laatst was er ergens een langdurige ruzie in het portiek naast mij. Je hoort niet van welke verdieping het komt, ik ken ze waarschijnlijk niet. Dan ga ik er toch niet in mijn uppie tussen springen? Toch hoor je het. Op zo’n moment wil ik wel verhuizen.

Maar binnen ons netwerk kijken we naar elkaar om. Een voorbeeld: mijn buurvrouw belde laatst naar de woningbouwcorporatie om te zeggen dat ze zich zorgen maakt over haar buurman. Ze weet dat hij ‘zorg aan huis’ heeft, maar ze weet niet van wie en de buurman doet voor haar niet open.

# related
1. [[leefbaarheid]]
2. [[selectie-effecten]]
3. [[buurteffecten]]
4. [[woonwijk]]